[
    {
        "id": 2,
        "title": "ইতিহাস",
        "category": "Current",
        "author": "কাব্য",
        "date_published": "2024-07-19",
        "content": "আমাদের ইতিহাস পড়ানো হলো। ৫২ সাল। ৬৯ সাল। ৭১ সাল। আরও কত গুলো অধ্যায় জানানো হলো আমাদের। অধিকার কি করে আদায় করতে হয় আমরা শিখলাম। আমরা জানলাম আমাদের ভাইয়েরা কি করে নিজেদের রক্ত বিক্রি করে পশুদের কাছে। কিনে নেয় স্বাধীনতা। কিনে নেয় অধিকার। গোটা জাতি জানলো শিখলো। আমরা লড়াই শুরু করলাম। আমাদের বারুদের ভয় দেখানো হলো। আমাদের কামানের ভয় দেখানো হলো। ওরা আমাদের ছুরি চাকু দা বটির ভয় দেখালো। তবে ওরা বুঝলো না আমাদের রক্ত দেবার অভ্যেস। আমরা শিখে গেছি রক্ত দিতে। রাজপথ ভেজাতে আমরা কার্পণ্য করিনা ওরা বুঝলো না সে কথা। আমার ভাইদের বুকে অস্ত্র চললো। গুলি ককটেল আর টিয়ারশেল। রক্ত ঝড়লো। গোটা দেশ ভিজে গেলো। ভাইয়েরা রক্ত দিতে জানে। বোনেরা জানে। ওরা রক্ত নিক। ওরা স্নান করুক আমাদের রক্তে৷ তবুও দেশটা মুক্তি পাক। আমার ভাইদের রক্ত বৃথা না যাক। যেখানেই রক্ত ঝড়েছে সেখানেই ফুল ফুঁটুক। আমার দেশ মুক্ত হোক। আমার ভাইরা মুক্ত হোক। গোটা জাতি মুক্ত হোক। বিজয়ের গন্ধ আকাশে ভাসুক। গোটা বিশ্ব দেখুক আমরা বীর। আমাদের ভাইয়েরা বীর।",
        "tags": [
            "Romance",
            "Stars",
            "Love"
        ],
        "popular": true
    },
    {
        "id": 2,
        "title": "ড. মোহাম্মদ ইউনুসের প্রাপ্ত অ্যাওয়ার্ডসমূহ",
        "category": "Current",
        "author": "Rakibul Islam Nayan || Collected",
        "date_published": "2024-08-08",
        "content": "প্রফেসর ড. মোহাম্মদ ইউনুসের প্রাপ্ত অ্যাওয়ার্ডসমূহ || প্রেসিডেন্ট অ্যাওয়ার্ড। (১৯৭৮) || রামোন ম্যাগসেসে পুরস্কার। (১৯৮৪) || কেন্দ্রীয় ব্যাংক অ্যাওয়ার্ড। (১৯৮৫) || স্বাধীনতা পুরস্কার (১৯৮৭) || আগা খান অ্যাওয়ার্ড। (১৯৮৯) || কেয়ার পুরস্কার। (১৯৯৩) || নোবেল পুরস্কার (শান্তি)। (২০০৬) || মানবহিতৈষণা পুরস্কার, যুক্তরাষ্ট্র। (১৯৯৩) || মুহাম্মদ সাহেবুদ্দিন বিজ্ঞান (সামাজিক অর্থনীতি) পুরস্কার,শ্রীলঙ্কা (১৯৯৩) || রিয়াল এডমিরাল এম এ খান স্মৃতি পদক,বাংলাদেশ (১৯৯৩) || বিশ্ব খাদ্য পুরস্কার,যুক্তরাষ্ট্র (১৯৯৪) || পিফার শান্তি পুরস্কার, যুক্তরাষ্ট্র (১৯৯৪) || ডঃ মুহাম্মাদ ইব্রাহিম স্মৃতি স্বর্ণ পদক, বাংলাদেশ (১৯৯৪) || ম্যাক্স সছমিধেইনি ফাউন্ডেশন ফ্রিডম পুরস্কার,সুইজারল্যান্ড (১৯৯৫) || ঢাকা মেট্রোপলিটন রোটারারি ক্লাব ফাউন্ডেশন পুরস্কার, বাংলাদেশ (১৯৯৫) || আন্তর্জাতিক সাইমন বলিভার পুরস্কার (১৯৯৬) || ভ্যানডারবিল্ট বিশ্ববিদ্যালয় বিশিষ্ট আলামনাই পুরস্কার, যুক্তরাষ্ট্র (১৯৯৬) || আন্তর্জাতিক একটিভিটিস্ট পুরস্কার, যুক্তরাষ্ট্র (১৯৯৭) || প্লানেটরি কনশিয়াশনেস বিজনেস ইনোভেশন পুরস্কার, জার্মানি (১৯৯৭) || হেল্প ফর সেলফ হেল্প পুরস্কার,নরওয়ে (১৯৯৭) || শান্তি মানব পুরস্কার (ম্যান ফর পিস এওয়ার্ড), ইতালি (১৯৯৭) || বিশ্ব ফোরাম পুরস্কার, যুক্তরাষ্ট্র (১৯৯৭) || ওয়ান ওয়ার্ল্ড ব্রডকাস্টিং ট্রাস্ট মিডিয়া পুরস্কার, যুক্তরাজ্য (১৯৯৮)বিশ্ব || দ্যা প্রিন্স অফ আউস্তুরিয়া এ্যাওয়ার্ড ফর কনকর্ড, স্পেন (১৯৯৮) || সিডনি শান্তি পুরস্কার, অস্ট্রেলিয়া (১৯৯৮) || অযাকি (গাকুডো) পুরস্কার, জাপান (১৯৯৮) || ইন্দিরা গান্ধী পুরস্কার, ইন্ডিয়া (১৯৯৮) || জাস্টটি অফ দ্যা ইয়ার পুরস্কার,ফ্রান্স (১৯৯৮) ( Les Justes D’or ) || রোটারারি এ্যাওয়ার্ড ফর ওয়ার্ল্ড আন্ডারস্ট্যান্ডিং, যুক্তরাষ্ট্র (১৯৯৯) || গোল্ডেন পেগাসাস এ্যাওয়ার্ড, ইটালি (১৯৯৯) || রোমা এ্যাওয়ার্ড ফর পিস অ্যান্ড হিউম্যানিটারিয়ান, ইটালি (১৯৯৯) || রাথিন্দ্রা পুরস্কার, ইন্ডিয়া (১৯৯৮) || অমেগা এ্যাওয়ার্ড অফ এক্সিলেন্সি ফরব লাইফ টাইম এচিভমেন্ট, সুইজারল্যান্ড (২০০০) || এ্যাওয়ার্ড অফ দ্যা মেডেল অফ দ্যা প্রেসিডেন্সি,ইটালি (২০০০) || কিং হুসেইন হিউম্যানিটারিয়ান লিডারশীপ এ্যাওয়ার্ড, জর্ডান (২০০০) || আই ডি ই বি গোল্ড মেডেল এ্যাওয়ার্ড, বাংলাদেশ (২০০০) || আরতুসি পুরস্কার, ইটালি (২০০১) || গ্র্যান্ড প্রাইজ অফ দ্যা ফুকুওকা এশিয়ান কালচার পুরস্কার, জাপান (২০০১) || হো চি মীণ পুরস্কার, ভিয়েতনাম (২০০১) || আন্তর্জাতিক সহযোগিতা পুরস্কার ‘কাজা ডি গ্রানাডা’, স্পেন (২০০১) || নাভারা ইন্টারন্যাশনাল এইড এ্যাওয়ার্ড, স্পেন (২০০১) || মহাত্মা গান্ধী পুরস্কার, যুক্তরাষ্ট্র (২০০২) || বিশ্ব টেকনোলজি নেটওয়ার্ক পুরস্কার, যুক্তরাজ্য (২০০৩) || ভলভো পরিবেশ পুরস্কার, সুইডেন (২০০৩) || জাতীয় মেধা পুরস্কার, কলম্বিয়া (২০০৩) || দ্যা মেডেল অফ দ্যা পেইন্টার অসওয়াল্ড গুয়ায়াসামিন পুরস্কার, ফ্রান্স (২০০৩) || তেলিছিনকো পুরস্কার, স্পেন (২০০৪) || সিটি অফ অরভিতো পুরস্কার, ইটালি (২০০৪) || দ্যা ইকোনমিস্ট ইনোভেশন পুরস্কার, যুক্তরাষ্ট্র (২০০৪) || ওয়ার্ল্ড অ্যাফেয়ার্স কাউন্সিল এ্যাওয়ার্ড, যুক্তরাষ্ট্র (২০০৪) || লিডারশীপ ইন সোশ্যাল অন্টাপ্রিনেয়ার এ্যাওয়ার্ড, যুক্তরাষ্ট্র (২০০৪) || প্রিমিও গ্যালিলীয় ২০০০ স্পেশাল প্রাইজ ফর পিস ২০০৪, ইটালি (২০০৪) || নিক্কেই এশিয়া পুরস্কার, জাপান (২০০৪) || গোল্ডেন ক্রস অফ দ্যা সিভিল অর্ডার অফ দ্যা সোশ্যাল সলিডারিটি,স্পেন (২০০৫) || ফ্রিডম এ্যাওয়ার্ড, যুক্তরাষ্ট্র (২০০৫) || বাংলাদেশ কম্পিউটার সোসাইটি গোল্ড মেডেল, বাংলাদেশ (২০০৫) || প্রাইজ ২ পন্টে, ইটালি (২০০৫) || ফাউন্ডেশন অফ জাস্টিস, স্পেন (২০০৫) || হার্ভার্ড ইউনিভার্সিটি নেউসতাদ এ্যাওয়ার্ড, যুক্তরাষ্ট্র (২০০৬) || গ্লোব সিটিজেন অফ দ্যা ইয়ার এ্যাওয়ার্ড,যুক্তরাষ্ট্র (২০০৬) || ফ্রাঙ্কলিন ডি রুজভেল্ট স্বাধীনতা পুরস্কার, নেদারল্যান্ড (২০০৬) || ইতু বিশ্ব তথ্য সংগঠন পুরস্কার, সুইজারল্যান্ড (২০০৬) || সিউল শান্তি পুরস্কার, কোরিয়া (২০০৬) || কনভিভেঞ্চিয়া (উত্তম সহকারিতা) সেউতা পুরস্কার, স্পেন (২০০৬) || দুর্যোগ উপশম পুরস্কার, ইন্ডিয়া (২০০৬) || সেরা বাঙালী, ইন্ডিয়া (২০০৬) || গ্লোবাল ট্রেইলব্লেজার পুরস্কার, যুক্তরাষ্ট্র (২০০৭) || এ বি আই সি সি এ্যাওয়ার্ড ফর লিডারশীপ ইন গ্লোবাল ট্রেড, যুক্তরাষ্ট্র (২০০৭) || সামাজিক উদ্যোক্তা পুরস্কার, যুক্তরাষ্ট্র (২০০৭) || বিশ্ব উদ্যোগী নেতৃত্ব পুরস্কার, যুক্তরাষ্ট্র (২০০৭) || রেড ক্রস স্বর্ণ পদক, স্পেন (২০০৭) || রবীন্দ্রনাথ ঠাকুর জন্ম শত বার্ষিকী স্মারক, ইন্ডিয়া (২০০৭) || ই এফ আর বাণিজ্য সপ্তাহ পুরস্কার,নেদারল্যান্ড (২০০৭) || নিকলস চ্যান্সেলর পদক, যুক্তরাষ্ট্র (২০০৭) || ভিশন এ্যাওয়ার্ড, জার্মানি (২০০৭) || বাফি গ্লোবাল এচিভমেন্ট এ্যাওয়ার্ড, যুক্তরাষ্ট্র (২০০৭) || রুবিন মিউজিয়াম মানডালা এ্যাওয়ার্ড, যুক্তরাষ্ট্র (২০০৭) || সাকাল বর্ষ ব্যক্তিত্ব পুরস্কার, ইন্ডিয়া (২০০৭) || ১ম আহপাডা গ্লোবাল পুরস্কার, ফিলিপাইন (২০০৭) || মেডেল অফ ওনার, ব্রাজিল (২০০৭) || জাতিসংঘ সাউথ- সাউথ সহযোগিতা পুরস্কার, যুক্তরাষ্ট্র (২০০৭) || প্রোজেক্ট উদ্যোগী পুরস্কার, যুক্তরাষ্ট্র (২০০৮) || আন্তর্জাতিক নারী স্বাস্থ্য মিশন পুরস্কার, নিউইয়র্ক (২০০৮) || কিতাকইয়ুশু পরিবেশ পুরস্কার, জাপান (২০০৮) || চ্যান্সেলর পদক, যুক্তরাষ্ট্র (২০০৮) || প্রেসিডেন্স পদক, যুক্তরাষ্ট্র (২০০৮) || মানব নিরাপত্তা পুরস্কার, যুক্তরাষ্ট্র (২০০৮) || বাৎসরিক উন্নয়ন পুরস্কার, অস্টিয়া (২০০৮) || মানবসেবা পুরস্কার, যুক্তরাষ্ট্র (২০০৮) || শিশু বন্ধু পুরস্কার,স্পেন (২০০৮) || এ জি আই আন্তর্জাতিক বিজ্ঞান পুরস্কার, জার্মানি (২০০৮) || করিনি আন্তর্জাতিক গ্রন্থ পুরস্কার, জার্মানি (২০০৮) || টু উয়িংস প্রাইজ,জার্মানি (২০০৮) || বিশ্ব মানবতাবাদী পুরস্কার, ক্যালিফোর্নিয়া (২০০৮) || ওয়ার্ল্ড অ্যাফেয়ার্স কাউন্সিল এ্যাওয়ার্ড ,ক্যালিফোর্নিয়া (২০০৮) || এস্টরিল গ্লোবাল ইস্যু’স ডিসটিনগুইশড বুক প্রাইজ, পর্তুগাল (২০০৯) || এইসেনহওয়ের মেডেল ফর লিডারশীপ অ্যান্ড সার্ভিস, যুক্তরাষ্ট্র (২০০৯) || গোল্ডেন বিয়াটেক এ্যাওয়ার্ড, স্লোভাকিয়া (২০০৯) || গোল্ড মেডেল অফ ওনার এ্যাওয়ার্ড, যুক্তরাষ্ট্র (২০০৯) || প্রেসিডেন্সিয়াল মেডেল অফ ফ্রিডম, যুক্তরাষ্ট্র (২০০৯) || পি আই সি এম ই টি এ্যাওয়ার্ড, পোর্টল্যান্ড (২০০৯) || বৈরুত লিডারশীপ এ্যাওয়ার্ড (২০০৯) || সোলারওয়ার্ল্ড আইন্সটাইন এ্যাওয়ার্ড (২০১০)",
        "img": "https://i.ibb.co/8ckf4vW/Screenshot-2024-08-08-205019.png"
    },
    {
        "id": 2,
        "title": "ইতিহাস",
        "category": "Current",
        "author": "Mohammad Easin Arafat",
        "date_published": "2024-08-07",
        "content": "দ্ধে শহীদ হওয়ার চাইতে যুদ্ধে হারিয়ে যাওয়া বেশি কষ্টের। শহীদ হলে তার পরিবার মনকে শান্তনা দিতে পারে কিন্তু হারিয়ে গেলে মনে হবে এই বুঝি সেই এসে উঠানে দাড়িয়ে আছে। এমনি করে অপেক্ষার প্রহর গুনতে গুনতে কয়েকজন ফিরে এলেও বাকীরা আর ফিরে আসেনা🥲 এত বছর পর সাসপেন্ডকৃত পুলিশ ভাইটি গতকাল ফাঁস করলো ইলিয়াস আলীকে বহু আগেই বঙ্গোপসাগরে হত্যা করে ডুবিয়ে দিয়েছিল 🥲 ভাগ্যবানদের মাঝে ফিরে এলেন ইসলামি ব্যাংকের সাবেক পরিচালকের ছেলে আরমান, গোলাম আজমের ছেলে আজমি....স্বাধীন দেশে গোপন কারাগার, ডিবি অফিসে গোপন কারাগার, খুন করার মানসিকতা সম্পন্ন মানুষ দিয়ে স্পেশাল  বাহিনী গঠন সবকিছু ঐ ভাইটির বক্তব্য থেকে মানুষ জানতে পারল। তাইতো সবাই বলে /আয়না ঘর সৃষ্টি করে বুড়ি প্রমান করল সেই কত ভাল মানুষ ছিল/",
        "tags": [
            "শহীদ",
            "পুলিশ",
            "আয়নাঘর"
        ],
        "img": "https://i.ibb.co/2Pg2D6g/Whats-App-Image-2024-08-08-at-3-55-01-PM.jpg",
        "popular": true
    },
    {
        "id": 2,
        "title": "বিগ্রেডিয়ার জেনারেল Abdullahil Amaan Azmi",
        "category": "Current",
        "author": "Anonno afroz",
        "date_published": "2024-08-08",
        "content": "কখনো যদি ভুলেও মনে আসে আগেই ভালো ছিলাম তবে লজ্জায় ঘৃনায় অকৃতজ্ঞ হবার অপরাধে মাথা নিচু করে ফেলুন। এত মানুষের শহীদ হওয়া, এতজনের ত্যাগকে ছোট করবার অধিকার আমাদের কারো নেই!! ❝আমি কতদিন আলো-বাতাস দেখি না, আল্লাহর দুনিয়া দেখি না, ওরা আমাকে আযান শুনতে দেয় নাই। আমার এই গামছাটা তে আমি যেই পরিমাণ চোখের পানি মুছেছি, ওই পানি জমাইলে একটা দিঘি বানানো যেতো!❞ ~ 'আয়'না ঘর' থেকে ফেরার পর সাবেক বিগ্রেডিয়ার জেনারেল Abdullahil Amaan Azmi (হাফি.) ৫ বছর আগে তাঁর মা ইন্তে'কাল করেছেন, তাও তিনি জানতেন না। এক সেনা ব্রিগেডার এর চেয়ে বেশি আর কি বা আর্তনাদ হতে পারে আয়নাঘরে গু*ম হয়ে থাকা আজমী ফিরে এসে দেখেন তার পরিবার আর নেই।তার কোনো খোঁজ নেই,যোগাযোগ নেই,বেঁচে আছে নাকি এই দুনিয়াতে নেই সবকিছুই অজানা।এতবছর বাদে টর্চার সেল থেকে বিগ্রেডিয়ার জেনারেল আমান আজমী ফিরে দেখেন তার পরিবার বলতে আর কিছু নেই, মা নেই,আলো নেই,আশা নেই,জীবন থেকে এতগুলো বছর হারিয়ে গেল অন্ধকার আয়নাঘরে। কি হৃদয় বিদারক! এমন হাজারো স্ত্রী তার স্বামীকে হারিয়েছে,বিধবা হয়েছে,মা তার সন্তানকে হারিয়েছে, সন্তান হারিয়েছে পিতাকে।আর্তনাদ হাহাকারে দিনরাত পার করার পর আজকের এই বাংলাদেশ! যেখানে কথা বলার আগে আপনাকে আর ভয় পেতে হচ্ছেনা। কখনো যদি ভুলেও মনে আসে আগেই ভালো ছিলাম তবে লজ্জায় ঘৃনায় অকৃতজ্ঞ হবার অপরাধে মাথা নিচু করে ফেলুন। এত মানুষের ত্যাগকে ছোট করবার অধিকার আমাদের কারো নেই!!",
        "img": "https://i.ibb.co/f20JyKx/Whats-App-Image-2024-08-08-at-3-55-20-PM.jpg",
        "popular": true
    },
    {
        "id": 2,
        "title": "তারেক প্রীতি, তারেক ভীতি !!!",
        "category": "Current",
        "author": "Dr. Asif Nazrul",
        "date_published": "2023-07-23",
        "content": "তারেক প্রীতি, তারেক ভীতি !!! বিএনপি নেতা তারেক রহমানকে আওয়ামী লীগ অপছন্দ করে। এটাই স্বাভাবিক। কিন্তু তাকে একধরনের সুশীলরাও অপছন্দ করেন। তাদের কারো হৃদয়ে বাকশাল, কারো মনে লোভ বা ভীতি, কারো আছে তথ্যর ঘাটতি, কেউ বা আবার সত্যি তারেক রহমানের অতীত কাজের (সত্য/ মিথ্যে যাই হোক না কেন) সমালোচক। আমি এদের কাছে বহুবার শুনেছি যে, তারেক রহমান বিএনপিকে শেষ করে দিলো! তাদের বক্তব্য হচ্ছে, তিনি নেতা হিসেবে অনুপযুক্ত, তিনি দলে বিভেদ সৃষ্টি করেছেন, দলে যোগ্যদের স্থান দেন না, তার চারপাশে খারাপ লোকজন ইত্যাদি, ইত্যাদি। এসব আমার পুরোপুরি সত্যি মনে হতো না, এখন আরো মনে হয় না। পনের বছর লাগাতার নির্যাতন, অপবাদ, দমন-পীড়নের পর তার নেতৃত্বে বিএনপি’র এখনকার সুবিশাল সমাবেশগুলো দেখে মনে হওয়ার কথাও না। যেভাবে মানুষের ঢল নামছে বিএনপি ও তার সংগঠনগুলোর সমাবেশে, উস্কানি সত্ত্বেও যেভাবে তারা শান্তি ও শৃঙ্খলা বজায় রাখছেন (উস্কানি আরো প্রবল হলে যা শেষপর্যন্ত বজায় রাখা হয়তো সম্ভব হবে না), যেভাবে বিএনপি তার ঐক্য ধরে রেখেছে-এগুলো বরং তারেক রহমানের নেতৃত্বগুণকে প্রমাণিত করে। আমার বহু ছাত্র বিভিন্ন ছাত্রসংগঠন করতেন বা করেন। আমি পরিচিত মুখ বলে অনেকে আমার সাথে নিজে থেকে এসে কথা বলেন। বিএনপি’র/ছাত্রদলের যাদের সাথেই কথা হয়েছে তাদের প্রায় ৯৫ শতাংশ (মির্জা ফখরুল সহ) তারেক রহমানের নেতৃত্বগুণের উচ্ছ্বসিত প্রশংসা করেছেন আমার কাছে। কোনো কোনো জায়গায় শুনেছি, তিনি ইউনিয়ন পর্যায় পর্যন্ত নেতাদের সাথে ব্যক্তিগত যোগাযোগ রাখেন, দলকে তৃণমূল পর্যন্ত সংগঠিত রাখতে কাজ করেন, কর্মসূচির নতুনত্ব নিয়ে ভাবেন এবং শত প্রতিকূলতার মধ্যেও সাহস ও আশা বজায় রাখেন। আমি বিশ্বাস করি, তারেক রহমান এখন বাংলাদেশের সবচেয়ে জনপ্রিয় নেতাদের একজন। এই বাস্তবতাকে অস্বীকার করে কোনো লাভ নেই। বরং এর কারণ অনুসন্ধান করতে পারলে নিজের দেশ আর নিজের অবস্থানকে ভালোভাবে বুঝতে পারবেন তারেকের প্রতিপক্ষ বা সমালোচকরা। ব্যক্তিগতভাবে বহুবছর আগে তার সাথে আমার দু'বার যোগাযোগ/দেখা হয়েছিল। একবারের কথা ফেসবুকে লিখেছি, আরেকবারেরটা লিখবো কখনো। আমি অবশ্যই উনার বহুকিছু পছন্দ করি। আমার শুধু প্রত্যাশা, উনি বঙ্গবন্ধুকে নিয়ে যেন অবমাননাকর কিছু না বলেন কখনো। সিদ্ধান্ত গ্রহণের প্রক্রিয়ায় যেন ফখরুল-রিজভীর মতো সিনিয়র নেতা বা ইশরাক, সোহেল, তাবিথের মতো তরুণ নেতাদের রাখেন এবং অন্যদলের হলেও মাহমুদুর রহমান মান্না বা আন্দালিব পার্থ- এর মতো নেতাদের পরামর্শ নেন। অতীতের গিয়াসউদ্দিন মামুনদের মতো নিন্দনীয় কাউকে না রাখেন নিজের আশেপাশে। আমরা কেউ চাই বা না চাই আমাদের ভবিষ্যৎ নেতৃত্ব এখন তারেক রহমান এবং সম্ভবত সায়মা ওয়াজেদ পুতুল-এর হাতে। আশা করি, তাদের কাছ থেকে আমরা বেটার রাজনীতি পাবো তাদের পূর্বসূরিদের তুলনায়।",
        "img": "https://i.ibb.co/W2qQyTC/Whats-App-Image-2024-08-08-at-3-48-17-PM.jpg",
        "tags": [
            "তারেক প্রীতি",
            "বিএনপি",
            "বঙ্গবন্ধু"
        ],
        "popular": true
    },
    {
        "id": 2,
        "title": "কোটা",
        "category": "Current",
        "author": "কাব্য",
        "date_published": "2024-07-14",
        "content": "ব্যাপারটা তো আর ফান এলিমেন্ট নাই। বাংলাদেশের খেলার সময় জাতীয় সঙ্গীত গাইলে আমার শরীরের লোমও দাঁড়ায়। কিংবা শ্যামল ছায়া ছবির শেষে, চ্যালেঞ্জার যখন বলে উঠে, বউমা বউমা, দেখো বাংলাদেশের পতাকা, আমার চোখ ভিজে উঠে। দাবীর আগে সবসময় বাংলাদেশই ছিলো সকল দাবীর উর্ধ্বে। অলিম্পিক শ্যুটিংয়ে বাংলাদেশি পতাকা দেখলে কিংবা ইন্টারন্যাশনাল রোবটিক্সে বাংলাদেশ চ্যাম্পিয়ন হইলে আমারও মনে হয়, এইটা আমার দেশ। আমি বিলং করি। ডাক্তারি পাশ করে বিদেশে সেটল কোনো ইচ্ছা আমার নাই। দেশে থাকবো। আম্মারে বলা আছে। ছেলের অল্প কামাইয়ে সংসার চালাইতে পারবা না? দেশে থাকবো তাও। টিএসসিতে খেলা দেখার সময় আমার আশেপাশে যারা থাকে অধিকাংশই ঢাবির। এছাড়া কিছু রিকশাওয়ালা চাওয়ালাও তো থাকে। সাকিব আল হাসান শেষ বলে ছয় মারতে গিয়ে আউট হলে যে দুঃখ লাগে সেইটাতো আমার ব্যক্তিগত কোনো প্রেম বিচ্ছেদের দুঃখ না। ফুটবলের দুর্দশার যে দুঃখ লাগে সেটা তো আমার চাকরি হারা হওয়ার ব্যাক্তিগত দুঃখ না। সে দুঃখ আমার দেশের জন্য।।আমাদের দেশের জন্য। মুক্তিযুদ্ধ করি নাই। তবে মুক্তিযুদ্ধ নিয়ে উপন্যাস লেখা শুরু করছিলাম বাচ্চাকালে। ফুল ফল লতাপাতার বয়সে বড় বড় নামকরা মুক্তিযোদ্ধাদের আত্মজীবনি কিনে কিনে পড়ে বই সাজাতাম। জ্ঞানের অভাবে আর লেখনীর অভাবে শেষ হয় নাই। আমারে এখনো তাড়না দেয়, মুক্তিযুদ্ধের লেখাটা শেষ হইলো না। আর কোনো উপন্যাসে হাতও দেয়া হয় নাই। কোটার বিপক্ষে থাকার কারণে এই আমিই এখন যদি রাজাকারের নাতি খেতাব পাই, তাহলে আমি এই দেশকে কোন মায়ায় ভালোবাসবো?  জাতীয় সঙ্গীতে রাজাকারের গায়ের লোম দাঁড়ায়?",
        "tags": [
            "Romance",
            "Stars",
            "Love"
        ],
        "popular": false
    },
    {
        "id": 2,
        "title": "কুমিল্লা",
        "category": "Current",
        "author": "Arik Rahman",
        "date_published": "2024-08-03",
        "content": "দৌড়াইতেসিলাম, পাশের এক ভাই পরে গেসে, জুতা হারায় গেসে, খুজা শুরু করসে জুতা , বললাম ভাই জীবনের মূল্য ডা জুতার তে বেশি , দৌড়ান! আর পিছে ফিরে তাকাই নাই, আমি স্বার্থপর! আমিও আমার নিজের জীবন এর জন্য দৌড়াইতেসি! ডানে বামে তাকাইলাম স্টুডেন্টগুলা গেট এ ভিক্ষা করতেসে আংকেল গেটটা খুলেন প্লিজ, খুলতেসে না, আটকায় ই রাখসে! কেমনে কেমনে জানি রাস্তা টা শেষ কইরা একটু খোলা জায়গায় আইলাম, হ্যা আমি বাইচ্চা আসি, কিন্তু আমি তো স্বার্থপর! ধন্যবাদ আমার প্রিয় কুমিল্লা আমারে লাইফেই জাহান্নামের স্বাদ দেওয়ার জন্য। ",
        "tags": [
            "কুমিল্লা",
            "স্টুডেন্ট",
            "জাহান্নাম"
        ],
        "popular": true
    },
    {
        "id": 2,
        "title": "কাপুরুষ",
        "category": "Current",
        "author": "Tarikul Islam",
        "date_published": "2024-08-03",
        "content": "কাপুরুষ তুইও কোনো মায়ের সন্তান–কোন কন্যার পিতা হবি একদিন!",
        "popular": false
    },
    {
        "id": 2,
        "title": "ISSB",
        "category": "Current",
        "author": "Mehsan UL Mahim",
        "date_published": "2024-08-03",
        "content": "সেদিন সেকেন্ড টাইমে ISSB থেকে গ্রিনকার্ড না পেয়ে খুব কেঁদেছিলাম। তবে সেদিন গ্রিনকার্ড পেয়ে গেলে আজ আর মুখ লুকানোর জায়গা পেতাম না। ৩ বছর পর আবারো বুঝলাম, সৃষ্টিকর্তা আমাকে প্রচন্ড ভালোবাসেন। আমাকে আমার এথিকসের বিপরীতে যেতে দেননি।",
        "popular": true
    },
    {
        "id": 2,
        "title": "GET UP STAND UP",
        "category": "Current",
        "author": "Proban Ripon",
        "date_published": "2024-07-03",
        "content": "রবীন্দ্র সরোবরে আমাদের GET UP STAND UP দুদিন আগে নির্ধারিত কর্মসূচী, সবাইকে এখানে আসার কথা জানানোর পর আমরা জেনেছি শিক্ষার্থীদের শহীদ মিনারের কর্মসূচীর কথা। আমরা এখন ৩ টায় রবীন্দ্র সরোবরে সবাই জড়ো হয়ে শহীদ মিনারে গিয়ে শিক্ষার্থীদের সাথে সংহতি জানাবো। এ বিষয়ে বিভ্রান্তি না ছড়ানোর জন্য অনুরোধ করছি। শিক্ষার্থীদের পাশে আমরা আছি",
        "tags": [
            "রবীন্দ্রসরোবর",
            "স্টুডেন্ট",
            "শহীদমিনার"
        ],
        "popular": true
    },
    {
        "id": 2,
        "title": "চাকরী",
        "category": "Current",
        "author": "Arifa Jahan Nipa",
        "date_published": "2024-08-02",
        "content": "হলে থাকাকালীন আপনি অন্যায়ের প্রতিবাদ করেননি, হলের সিট চলে যাবার ভয়ে! বেকার থাকাকালীন আপনি অন্যায়ের প্রতিবাদ করেননি, ভেরিফিকেশন আটকে যাবার ভয়ে! চাকরী পেয়েও এখন আপনি অন্যায়ের প্রতিবাদ করেননা, চাকরী চলে যাওয়ার ভয়ে! ভবিষ্যতেও আপনি কখনো অন্যায়ের প্রতিবাদ করবেন না, প্রমোশন আটকে যাবার ভয়ে! আপনি নিজেকে ভীতু মনে করেন। কিন্তু, বিশ্বাস করেন, আপনি মোটেও ভীতু না। আপনি সবচেয়ে ধূর্ত, সুবিধাবাদী, বিবেকহীন, মেরুদণ্ডহীন অমানুষ এবং আপনার কোমরের  পিছনে হাত দিয়ে দেখুন, দেখবেন আপনার শিরদাড়াটাই নেই।",
        "tags": [
            "মেরুদণ্ডহীন",
            "বিবেকহীন",
            "ভীতু"
        ],
        "popular": true
    },
    {
        "id": 2,
        "title": "দু’চোখের গহ্বরে",
        "category": "Current",
        "author": "Maliha Mahi",
        "date_published": "2024-07-30",
        "content": "আমি শুনেছি তোমরা নাকি এখনো স্বপ্ন দেখো,/ এখনও গল্প লিখো,গান গাও প্রাণ ভরে,/ মানুষের বাঁচা মরা এখনও ভাবিয়ে তোলে / তোমাদের ভালোবাসা এখনও গোলাপে ফোটে।/ আস্থা হারানো এই মন নিয়ে আমি আজ / তোমাদের কাছে এসে দু’হাত পেতেছি,/ আমি দু’চোখের গহ্বরে শূন্যতা দেখি শুধু / রাত ঘুমে আমি কোনো স্বপ্ন দেখিনা তাই,/ স্বপ্ন দেখবো বলে আমি দু চোখ পেতেছি ",
        "tags": [
            "স্বপ্ন",
            "আস্থা",
            "শূন্যতা"
        ],
        "popular": false
    },
    {
        "id": 2,
        "title": "আশ্রয়",
        "category": "Current",
        "author": "শাহাদাত হোসেন",
        "date_published": "2024-07-28",
        "content": "কুমিল্লার যে বাসাটায় স্টুডেন্টদের ঢুকতে দেয়া হয়নি তার পাশেই গ্রীন লাইফ স্কুলের দারোয়ান গেইট খুলে দিয়েছিল পরে স্টুডেন্টরা ঐ স্কুলে আশ্রয় নিয়ে নিয়েছে। স্যালুট গ্রীন লাইফ স্কুলের দারোয়ানকে। আপনিই একজন পুরুষ। আজকে উনার প্রশংসা আমাদের করতেই হবে ১টা বিচ্ছিন্ন ঘটনা দিয়ে কুমিল্লাকে যাচাই করবেন না। ওই ১টা বিল্ডিংয়ে ঢুকতে দেয় নাই। এরকম হয়তো ২-১টা থাকতে পারে। কিন্তু বেশিরভাগ জায়গায় দেখবেন সবাইকে বিল্ডিং, দোকানের ভিতর, নিজের ব্যবসায়িক প্রতিষ্ঠানে ঢুকতে দেওয়া হয়েছে। একটা ঘটনা দিয়ে এভাবে মিথ্যাচার ছড়াবেন না পুরো শহর জুড়ে।।",
        "tags": [
            "কুমিল্লা",
            "গ্রীন লাইফ",
            "মিথ্যাচার"
        ],
        "popular": true
    },
    {
        "id": 2,
        "title": "মেরুদণ্ড",
        "category": "Current",
        "author": "কাব্য",
        "date_published": "2024-07-24",
        "content": "সময় এসেছে মেরুদণ্ড ঠিক করার / সময় এবার গর্জে ওঠার / এবার সময় আওয়াজ উঠানোর / চুপ থাকার আর সুযোগ নেই / আর সুযোগ নেই পরাজিত হবার।",
        "tags": [
            "মেরুদণ্ড",
            "গর্জ",
            "পরাজিত"
        ],
        "popular": true
    },
    {
        "id": 2,
        "title": "আমি সন্ধ্যা",
        "category": "Current",
        "author": "কাব্য",
        "date_published": "2024-07-25",
        "content": "আমি সন্ধ্যা নামার কবিতা লেখি / যে কালে বৃক্ষ শুকিয়ে কাঠ হয় / গোলাপের পাপড়ি কুচকে যায় / সে কালে আমি সন্ধ্যা নামার কবিতা লেখি। / আমি আবহাওয়ার পূর্বাভাস দেই / আমি মেঘ নামার গল্প লেখি / যে কালে কারফিউ জারি হয় / গাঢ় সবুজে বাহিনী টহল শুরু হয় / সে কালে আমি সন্ধ্যা নামার কবিতা লেখি। অতঃপর সকল উত্তেজনা ছিনিয়ে নেওয়া হলো। শেষ!!!",
        "popular": true
    },
    {
        "id": 2,
        "title": "গণভবন থেকে ৩২ নাম্বার",
        "category": "Current",
        "author": "কাব্য",
        "date_published": "2024-08-05",
        "content": "গণভবন থেকে ৩২ নাম্বার — পুরোটাই দেখলাম। যারা ‘সম্পদ’ লুট করেছেন/করছেন, তারা অল্প বয়সী না, ছাত্র না, তরুণ না। যাদের চোখে পড়লো, তারা মাঝ বয়সী, প্রায় বৃদ্ধ। এমনকি নিম্নবিত্ত শ্রেণীর লোকও খুব বেশি না, বেশিরভাগই অন্তত চেহারায়-পোশাকে মধ্যবিত্ত। জরিপ করতে বসি নাই। যা দেখলাম, সেটুকুই বললাম। স্বৈরাচারকে টেনে নামানো হইসে। ইয়েস, ‘টেনে নামানো’ই বলবো আমি। সেই অনাবিল উচ্ছ্বাসে আপনি গণভবনে ঢুকলেন, সংসদে ঢুকলেন, সাঁতার কাটলেন, পা ছড়ায়ে পালংকে ঘুমালেন। এই উপভোগ, এই ফান পর্যন্ত আন্ডারস্ট্যান্ডেবল। কিন্তু এসি-ফ্যান-কাড়ি কাড়ি শাড়ি-ফ্রিজ-ড্রেসিং টেবিল-সিন্দুক মাথায় করে নেয়ার যে দৃশ্য সেইটা আর বুঝতে পারতেসি না। টার্গেটেড বাড়ি পুড়ায়ে ছাড়খাড় করলেন তো করলেনই, পোড়ালেন তাদের প্রতিবেশীদের বাড়িও। ৫ আগস্ট ২০২৪ অনেক দাম দিয়ে পাওয়া।নষ্ট কইরেন না।",
        "tags": [
            "গণভবন",
            "‘সম্পদ’",
            "তরুণ"
        ],
        "popular": true
    },
    {
        "id": 2,
        "title": "স্বাধীন",
        "category": "Current",
        "author": "সাইবার ৭১ - We Work to Protect Bangladesh",
        "date_published": "2024-08-05",
        "content": "দেশ স্বাধীন হয়েছে কিন্তু তাই বলে দেশের সম্পদ ধ্বংস করবেন না। মনে রাখবেন স্বাধীনতা অর্জন এর চেয়ে রক্ষা করা কঠিন।",
        "tags": [
            "স্বাধীন",
            "ধ্বংস",
            "স্বাধীনতা"
        ],
        "popular": true
    },
    {
        "id": 2,
        "title": "বাংলাদেশ সেনাবাহিনী",
        "category": "Current",
        "author": "উপসংহার",
        "date_published": "2024-08-05",
        "content": "দিনশেষে এই মানুষটাকে একটা ধন্যবাদ দিতেই হয়। এই মানুষটা গতকাল থেকেই সাধারণ ছাত্র এবং সাধারণ জনগণের পাশেই ছিলেন। আজ কারফিউ থাকা সত্ত্বেও কারফিউ কার্যকর করেননি; ছাত্র এবং সাধারণ জনগণকে শাহাবাগে জয়ায়েত হতে দিয়েছেন। হাসিনার পদত্যাগের পর,তিনি চাইলে আজকে ক্ষমতা নিজের কাছে রেখে দেশে সামরিক শাসন চালু করতে পারতেন, কিন্তু তিনি তা না করে জরুরি সরকার গঠনের জন্য সহায়তা করলেন। পরবর্তী কোনো সরকার আসলে ওনাকে সেনাপ্রধান হিসেবে না-ও রাখতে পারে,হয়তো ওনাকে অবসরেও পাঠিয়ে দিতে পারেন। কিন্তু তিনি নিজের পজিশন,ক্ষমতা; কোনোটারই লোভ না করে দেশের কথা ভেবেছেন, নমনীয় থেকেছেন, দেশবাসীর কাছে দেশ গঠনের সহযোগিতা চেয়েছেন। ভালোবাসা নিবেন জনাব জেনারেল ওয়াকার উজ জামান; ধন্যবাদ বাংলাদেশ সেনাবাহিনী❤️",
        "tags": [
            "সেনাবাহিনী",
            "বাংলাদেশ",
            "ধন্যবাদ"
        ],
        "popular": true
    },
    {
        "id": 2,
        "title": "শিক্ষক সমাজ",
        "category": "Current",
        "author": "Wasi Uddin",
        "date_published": "2024-08-05",
        "content": "ধিক্কার জানাই সেই শিক্ষক সমাজকে যারা ন্যায়ের পথে দাঁড়াতে পারেননি। সামান্য ন্যায়-অন্যায়ের মধ্যে ফারাক যদি সৃষ্টি করতে না পারেন, তাহলে শিক্ষকের কাজটা কী আসলে? শিক্ষকতা কি শুধুই ক্লাসে পড়ানো? নাকি ন্যায়কেই ন্যায় আর অন্যায়কেই অন্যায় বলতে শেখানো? ধিক্কার জানাই তাদের, যারা বলেছিলেন ছাত্রদের ম্যাচুরিটি কম, প্রচণ্ড আবেগপ্রবণ এবং রক্তগরম। মনে রাখবেন, পৃথিবীতে যাকিছু মহান সূচনা হয়েছে তা প্রচণ্ড আবেগপ্রবণতা আর দুঃসাহসিকতা থেকেই এসেছে। ধর্ম, আবিষ্কার, নেতৃত্ব—সবকিছু পড়ে দেখুন। আবেগ এবং সাহস সবসময় মেধার চেয়েও এগিয়ে। ধিক্কার জানাই সেই সকল শিক্ষকদের, যারা নিজেদের অবস্থান পরিষ্কার করে বিবৃতি দিতে চাননি। কিসের ভয়? কার ভয়?",
        "tags": [
            "শিক্ষক",
            "ন্যায়-অন্যায়ের",
            "দুঃসাহসিকতা"
        ],
        "popular": true
    },
    {
        "id": 2,
        "title": "স্বাধীন বাংলাদেশে অবশেষে মুক্তির বিজয়",
        "category": "Current",
        "author": "Farheen Bhuiyan Nancy",
        "date_published": "2024-08-05",
        "content": "স্বাধীন বাংলাদেশে অবশেষে মুক্তির বিজয়। এ বিজয় গৌরবের, এ বিজয় হাজারও শহীদের রক্তের বিনিময়ে।এ এক নতুন ইতিহাস রচিত হলো। জীবদ্দশায় দেশবাসীকে এমন অভূতপূর্ব অর্জনের ভাগীদার হতে দেখে আমরা উল্লসিত এবং গর্বিত। বিশ্বাসই হচ্ছে না আমরা অবশেষে মুক্ত! আমার ছাত্র শহীদ ইয়ামিনসহ শত শত শিক্ষার্থীদের আত্মত্যাগ বৃথা যায় নি। এ বিপ্লব বেহাত হয় নি। এখন, তাদের হত্যার সুষ্ঠ বিচার হওয়া বাকি আছে! শহীদদের রক্ত যেন কেউ ভুলে না যায়! জুলুমকারীদের বিচার এখনও বাকি আছে! জালিম পালিয়ে গেলে হবে না! স্বৈরাচারীদের বিচার এ মাটিতেই হতে হবে! ঐ উড়ছে স্বৈরাচার মুক্ত বাংলায় স্বাধীনতার পতাকা! একেই বলে সত্যিকারের স্বাধীনতা!",
        "tags": [
            "ঐতিহাসিক_মুহুর্ত",
            "স্বৈরাচার_মুক্ত_বাংলাদেশ",
            "অর্জন"
        ],
        "popular": true
    },
    {
        "id": 2,
        "title": "স্বাধীনতা",
        "category": "Current",
        "author": "Dipty Chowdhury",
        "date_published": "2024-08-06",
        "content": "এই স্বাধীনতা বাংলার স্বাধীনতাকামী সকল জনতার। এই বিজয় স্বৈরাচারের বিরুদ্ধে জনতার বিজয়, শোষকের বিরুদ্ধে বিপ্লবের বিজয়। আক্রমণ, প্রতিহিংসা দিয়ে একে কলুসিত করবেন না দয়া করে। একটি অসাম্প্রদায়িক,  শীন্তিময় সমতার বাংলাদেশ আমাদের আজন্ম স্বপ্ন। কোনো ধর্ম, বর্ণ, বিশ্বাসের মানুষ যেন অনিরাপদ বোধ না করে।ধর্মীয় ও মত প্রকাশের নিরাপত্তা সবচেয়ে গুরুত্বপূর্ণ। এই মুহূর্তে এটি নিশ্চিত করা আমাদের সবচেয়ে বড় দায়িত্ব। এমনকি যে পাতি নেতা নিজের বিবেক বিসর্জন দিয়ে স্বার্থের লোভে হুমকি- ধমকি দিয়ে বেড়িয়েছে তাকেও এই সুন্দর বাংলাদেশ দেখে লজ্জা পেতে দিন। পা চাটা ভন্ড চেতনা ব্যবসায়ীকে বুঝতে দিন সত্যিকার অর্থে মুক্তিযুদ্ধের চেতনা কি! সহিংসতা নয় শান্তি আসুক প্রিয় মাতৃভূমির হৃদয় জুড়ে🇧🇩",
        "tags": [
            "স্বাধীনতা",
            "স্বৈরাচার",
            "চেতনা"
        ],
        "popular": true
    },
    {
        "id": 2,
        "title": "দীপ্তি",
        "category": "Current",
        "author": "শাকিল রেজা ইফতি",
        "date_published": "2024-08-03",
        "content": "বাংলাদেশের চলমান পরিস্থিতিতে অনেককে নিয়ে লেখা যায়, অনেক প্রসঙ্গ নিয়েই লেখা যায়। কিন্তু আমি এই মুহূর্তে শুধু আমার বন্ধু দীপ্তি চৌধুরীর কথা ভাবছি। দীপ্তি একজন লেখক, সমাজকর্মী ও অনুষ্ঠান সঞ্চালক। বিচারপতি শামসুদ্দিন চৌধুরী মানিকের সঙ্গে চ্যানেল আইয়ে দীপ্তির টক শো’র যে অংশটি শুরুতে ভাইরাল হলো, সেখানে কত শান্ত, সুন্দর, স্নিগ্ধ এক দীপ্তিকে আমরা দেখেছি! ওর বুদ্ধিমত্তা, ধৈর্যশীলতা, হাসির সঙ্গে কঠিন পরিস্থিতি মোকাবিলা করার ক্ষমতা এই সবটার প্রশংসা করেছে দেশের আপামর জনগণ। এমন ধীর, স্থির, ব্যক্তিত্বসম্পন্ন অনুষ্ঠান সঞ্চালক আমি শুধু বাংলাদেশ কেন, বিশ্বে কম দেখেছি। আমি সবসময়ই বলে এসেছি, দীপ্তি বাংলাদেশের শ্রেষ্ঠ অনুষ্ঠান সঞ্চালক। দীপ্তি আমার বন্ধু বলে বলছি না, ওর মতো গোছানো, সাবলীল বাচিকশিল্পী আমি খুব কম দেখেছি। ওর কথা বলায় কোনও ভণিতা নেই। অহেতুক আবেগের প্রয়োগ নেই। ও জানে কি করে পরিমিত কথায় ‘টু দ্য পয়েন্ট’ থাকা যায়, কঠিন প্রসঙ্গকে প্রকাশ করা যায় সহজ ভাষায়। অপর দিকে আমরা দেখেছি বিচারপতি শামসুদ্দিন চৌধুরী মানিক বাংলাদেশের অন্য বহু বুদ্ধিজীবীর মতো যুক্তি ও চিন্তাশীলতার চেয়েও চিৎকার, উত্তেজনা ও অপমানসূচক প্রকাশভঙ্গিকে হাতিয়ার করে কথা বলাকে অনেকটা নিজেদের অভ্যাসে পরিণত করেছেন। দেশের একাংশ বুদ্ধিজীবীর এমন অভ্যাসকেও আমি বাংলাদেশের চলমান দুর্গতির জন্য বিশেষভাবে দায়ী মনে করি। দেশ কোথায় যাচ্ছে, কোন কোন জায়গায় গলদ, কি কি করা যেতে পারে ইত্যাদি না বলে বরং সরকারকে অথবা যেকোনো মহলকে প্রশংসায় ভাসিয়ে দেয়ার অর্থাৎ চাটুকারিতার একটা ভয়াবহ সংস্কৃতি রীতিমতো প্রতিষ্ঠা করেছেন দেশের এমন কিছু ‘শ্রেষ্ঠ সন্তানেরা’-- দীপ্তির সঙ্গে বিচারপতির কথোপকথনের প্রথম ভাইরাল ক্লিপ এটার উৎকৃষ্ট উদাহরণ। আরও যেটা সমস্যা, সেটা হলো ভিন্ন মতাদর্শের মানুষ দেখলেই তাকে ‘রাজাকার’ ট্যাগ দিয়ে দেয়া। অনুষ্ঠান চলাকালীন বিচারপতি এই ট্যাগ ব্যবহারে বেশ সংযতই ছিলেন। দীপ্তিকে উদ্দেশ্য করে ‘আপনিও ওদের মতো কথা বলছেন’ বললেও রাজাকার শব্দটি ব্যবহার করেননি বিচারপতি। কিন্তু শো শেষ হওয়া মাত্রই বিচারপতি এমন একটি বাক্য ছুঁড়ে দিলেন দীপ্তির দিকে, বললেন ‘ও তো রাজাকারের বাচ্চা!’ ভাইরাল হওয়া দ্বিতীয় ক্লিপে আমরা সেটা দেখলাম। মুক্তিযোদ্ধা পরিবারে বেড়ে ওঠা দীপ্তির পক্ষে এই বাক্য মেনে নেয়া কোনক্রমেই সম্ভব হয়নি! সঙ্গে সঙ্গে প্রতিবাদ জানালো দীপ্তি। ‘আপনার কোনও অধিকার নেই আমাকে রাজাকারের সন্তান বলার! আমি একটা মুক্তিযোদ্ধা পরিবারের সন্তান!’ শো শেষ, পেশাদারিত্ব দেখানোর সময় এখন নয়, তবুও কত সংযত ভাষায়, চিৎকার করে দীপ্তি ওর ক্ষোভ প্রকাশ করলো। বিচারপতি এরপরও বলেই চললেন, তার সঙ্গে এভাবে কথা বলার সাহস কখনও কেউ করেনি। মুক্তিযোদ্ধা পরিবারের সন্তানকে ‘রাজাকারের বাচ্চা’ বলে যে ভুল তিনি করলেন, সে বিষয়ে ক্ষমা চাওয়া তো দূরের কথা আরও কঠিন স্বরে দীপ্তিকে অপমান করেই চললেন। প্রচণ্ড ক্রোধের জ্বলজ্বল অশ্রু চোখে নিয়ে, আর হু হু অসহায়ত্ব বুকে নিয়ে দীপ্তি বলেই চললো, ‘আমি একটা মুক্তিযোদ্ধা পরিবারের সন্তান! আমি একটা মুক্তিযোদ্ধা পরিবারের সন্তান!’ স্টুডিও থেকে দ্রুত বেরিয়ে গেলেন বিচারপতি। দীপ্তির পরনে লাল সবুজ শাড়ি, ওর মিষ্টি কণ্ঠে প্রচণ্ড রাগ, দ্রুত গতি শ্বাসপ্রশ্বাস— দীপ্তির এমন অবস্থায় শূন্যে তাকিয়ে বসে থাকাটা দেখে আমি আমার চোখের জল ধরে রাখতে পারিনি। মাত্র কয়েক সেকেন্ডের সেই দৃশ্যে যেন আমি দেখতে পেলাম বাংলাদেশের মনুষ্যরূপ। বাংলাদেশ যদি একজন মানুষ হয়, চলমান কঠিন পরিস্থিতে বাংলাদেশকে দেখতে ঠিক সেই কয়েক সেকেন্ডের দীপ্তির মতোই হতো! আমার মস্তিষ্কে প্রতিধ্বনিত হতে লাগলো রবীন্দ্রনাথের গান ‘আজি বাংলাদেশের হৃদয় হতে’ থেকে দুটো চরণ-- দীপ্তি, এরপর যখন তোর সঙ্গে দেখা হবে, তোকে জড়িয়ে ধরে আমি এই দুই লাইন গাইব— ‘ডান হাতে তোর খড়্গ জ্বলে,   বাঁ হাত করে শঙ্কাহরণ, দুই নয়নে স্নেহের হাসি,   ললাটনেত্র আগুনবরণ।’",
        "author_info": "শিক্ষার্থী, ইস্তাম্বুল বিশ্ববিদ্যালয়",
        "img": "https://i.ibb.co/n7PQjy5/453874734-509571611753830-8134755993381690605-n.jpg",
        "popular": true
    },
    {
        "id": 2,
        "title": "জাস্টিফাই",
        "category": "Current",
        "author": "শামীম আলম পলাশ",
        "date_published": "2024-08-06",
        "content": "একটা অন্যায়কে অন্য অন্যায় দিয়ে জাস্টিফাই করা যায় না। যারা লুট করতেছে, মন্দির ভাঙচুর করতেছে, আইন নিজের হাতে তুলে নিচ্ছে, তারা সবাই অপরাধী। তাদের অপরাধী না বলে পরোক্ষ ভাবে তাদের পক্ষে সাফাই গাইতেছেন। যারা এইসবের বিরুদ্ধে পোস্ট করতেছে, তাদের বিদ্রুপ করে পোস্ট দিচ্ছেন, প্রশ্ন তুলতেছেন, এতোদিন কিছু বলে নাই? আজকে কেনো বলতেছে? অমুক এতো টাকা মেরেছে, তখন কোনো পোস্ট দেয় নাই, আজকে কেনো দিচ্ছে? এতোদিন মানুষ কথা বলতে পারতো না, আজকে পারে। এতোদিন আওয়াজ উঠায় নাই , এখন উঠাচ্ছে। আপনাদের সেটা ভালো লাগতেছে না। আপনি পরোক্ষভাবে এই নৈরাজ্য সাপোর্ট করে অন্য পোস্টে লিখতেছেন, দেশ স্বাধীন। আপনি পোস্ট দিচ্ছেন, বাকস্বাধীনতার। যারা লুটপাটের ধান্দায় আছে, আর যারা প্রত্যক্ষ পরোক্ষভাবে তাদের সাপোর্ট দিচ্ছে, তাদের নেতারাই আবার চেয়ারে বসে দেশটার পেছন মেরে দিয়ে চলে যাবে, এবং বলবে, আগের সরকার যখন পেছন মেরেছে, তখন কিছু বলেন নাই, এখন কেনো বলতেছেন? অন্যায়কে অন্যায় বলুন, যারা বলতেছে, তাদের সাপোর্ট করুন। যারা করতেছে, তাদের বিরুদ্ধে রুখে দাঁড়ান, পোস্ট করুন। নিজের পক্ষের মানুষের অন্যায় ও অন্যায়। অন্য পক্ষের মানুষের অন্যায় দিয়ে নিজের মানুষের অন্যায় জাস্টিফাই হয় না। কোনো অন্যায়-ই কাম্য নয়।",
        "popular": true
    },
    {
        "id": 2,
        "title": "সরকার",
        "category": "Current",
        "author": "Muradul Islam",
        "date_published": "2024-08-05",
        "content": "সেনাবাহিনী হাসিনা সরকারের লগে বিট্রে করছে মানুষের পক্ষে থাকতে গিয়া। তারা দেখছে হাসিনা চাপ দিতেছিলেন মানুষ মারতে। তিনি শক্তি প্রয়োগ করে থাকতে চাইছিলেন। আর্মি তার ব্র্যান্ড ইমেজ, ঐতিহ্য, চেইন অব কমান্ড এবং দেশের প্রতি দায়বদ্ধতার জায়গা থেকে এটা মানে নাই। উলটা হাসিনারে বলছে পদত্যাগ করতে। চাপ দিয়া পদত্যাগ করাইছে সেইফ এগজিটের শর্তে। হাসিনা আবার গেছেন ভাইগা, তার পুলিশ, পেটোয়া বাহিনীর লগে বিট্রে কইরা। এখন পুলিশের কী হবে? তারা তো যুদ্ধ করার মুডেই আছিল। আর্মির উলটা পথে হাঁটায় পুলিশের কিছু অংশ জান বাঁচাইতে গুলি করতেছে। কারণ তারা ভাবতেছে এখন আর্মি ক্ষমতা নিলে তাদের তো বিচার করবে। আবার তারা এটাও দেখতেছে পাবলিক হিংস্র হইয়া তাদের মারতেছে। আর্মি পালটা এটাক করতেছে না কারণ মারা যাবে অনেক পুলিশ, তখন আবার আরেক কাহিনী শুরু হবে। বিশ্ব মিডিয়া ভাববে আর্মি পুলিশ মাইরা ক্যু করছে। তা না হইলে যা আর্মি দেখলাম গুল্লি করতে করতে যাইতেছে, এদের পনের মিনিটে আর্মি শেষ করে দিতে পারতো। এখন যা হবে, নেগোসিয়েশন। তারা হয়ত ভারতে সেইফ এগজিট চাইবে আজ রাতে। এইজন্য না ভারতের এজেন্ট এরা, এইজন্য যে ভারতেই সীমান্ত আছে, ঐদিক দিয়াই কোন এক দিকে বের হইতে পারবে। ভারত না ঢুকতে দিলে আবার আরেক সমস্যা। আমি এদের নিরাপত্তা দেয়ার পক্ষে। তাদের বুঝাইতে হবে যে তারা সেইফ। তখন তারা এই উন্মাদ আচরণ থেকে বের হবে। এটা বুঝানোর দায়িত্ব আর্মির, এবং পাবলিকেরও ভায়োলেন্স করা উচিৎ না আর। আইন মানেন সবাই। আইনের উপর কিছু নাই, কেউ আইন হাতে তুলে নিতে পারেন না।",
        "tags": [
            "আর্মি",
            "পুলিশ",
            "পাবলিক"
        ],
        "popular": true
    },
    {
        "id": 2,
        "title": "ড. মুহাম্মদ ইউনূস",
        "category": "Current",
        "author": "উপসংহার",
        "date_published": "2024-08-05",
        "content": "আচ্ছা যারা ড. মুহাম্মদ ইউনূসকে চাচ্ছেন না, তারা কাকে চান? ওনার থেকে আস্থাভাজন লোক এদেশে আর কে আছে? মতামত জানিয়ে যাবেন। যারা ইউনুস কে জানেন না তারা নানা কথা বলেন। ড ইউনুস এতটাই নীতিতে অটল যে উনি তার হাতে গড়া প্রতিষ্ঠানের ১ টি টাকা লাভ নেননি। যে গ্রামীন ব্যাংকের বাজার মূল্য ৯৩০০০০ কোটি টাকা!!  তাহলে উনি সুদ খোর হলেন কিভাবে? উনি তার জীবন নির্বাহের জন্য সামান্য বেতনভুক্ত কর্মচারী ছিলেন মাত্র! গ্রামীণ ব্যাংকের সবটাকার মালিক দরিদ্র নারীরা। এমনকি ওনার ব্যক্তিগত কোনো সম্পত্তি নাই। উনি ব্যক্তিগত সম্পত্তি বিশ্বাস করেন না। বহু অর্থ লাভের সুযোগ পেয়েও উনার জীবনযাপন অতি সাধারণ।  যারা দুনিয়ায় ধন সম্পত্তির উর্ধ্বে তাকে আপনি সুদখোর বলছেন? নোবেল লরিয়েট প্রফেসর ইউনুসের একটা পরিচয়, সব না। পৃথিবীর সবচেয়ে সম্মানজনক তিনটা পুরস্কার হল: ১। নোবেল, ২। অ্যামেরিকার প্রসিডেন্সিয়াল এওয়ার্ড, ৩। মার্কিন কংগ্রেশনাল এওয়ার্ড। ইতিহাসে এই তিনটা পুরস্কারই পেয়েছেন এমন মানুষ মাত্র ১২ জন। তার মধ্যে প্রফেসর ইউনুস একজন। মেসি হলেন বর্তমান পৃথিবীর সবচেয়ে বড় তারকার একজন, আক্ষরিক ভাবেই মেসি লাইনে দাঁড়িয়েছিলেন প্রফেসর ইউনুসের সাথে ছবি তুলতে। বিশ্বের সর্ববৃহৎ এবং সর্বোচ্চ সম্মানজনক প্রতিযোগিতা হল আলিম্পক গেমস। ধনী দেশগুলো হাজার হাজার কোটি টাকা খরচ করে অলিম্পিকের হোস্ট হতে। আলিম্পক গেমসের উদ্বোধনী অনুষ্ঠানের সবচেয়ে সম্মানিত মেহমান হলেন (প্রধান অতিথি) আলিম্পক মশাল বাহক। ২০২০ সালের জাপান আলিম্পকের মশাল বাহক ছিলেন প্রফেসর ইউনুস। ভাবা যায়!? পৃথিবীর ইতিহাসে Olympic Laurel দেয়া হয়েছে মাত্র দুই জন কে তার মধ্যে ড. ইউনূস একজন। ২০২৪ সালের প্যারিস অলিম্পিকের মূল থিম করা হয়েছে প্রফেসর ইউনুসের সামাজিক ব্যবসা তত্ত্বের উপর ভিত্তি করে। ফ্রেঞ্চদের মত নাকউঁচু জাতির গর্বের অলিম্পিক গেমসের ওয়েবসাইটের টাইটেল পেজে একজন ব্রাউন মুসলমান ড. ইউনুসের ছবি!! ফ্রেঞ্চদের সম্পর্কে যারা টুকটাক খবর রাখেন তারা বুঝবেন ব্যাপারটা কতটা আনইউজুয়াল। প্রফেসর ইউনুসের ব্রেইন চাইল্ড ক্ষুদ্র ঋন, সামাজিক ব্যবসা, এবং থ্রি জিরো, এই তিনটি তত্ত্বই গ্লোবাল কমিউনিটি গ্রহন করেছে। এই তিনটা তত্ত্বের তিনটাই যে খুব ভাল, আমি এমনটা মনে করি না। যেকোন সুদ ভিত্তিক পদ্ধতি ভাল হতে পারে না। তবে পয়েন্ট হল সারাবিশ্ব এটাকে গ্রহন করেছে। সামাজিক ব্যবসা এবং থ্রি জিরো— এই দুইটা খুবই জনহিতকর তত্ত্ব, এটা নিয়ে বিতর্ক নেই। বর্তমানে জীবিত লিডিং ইন্টালেকচুয়ালের যেকোন তালিকাতে প্রফেসর ইউনুস টপ ৫ এর মধ্যে।",
        "tags": [
            "টাকা",
            "ইউনুস",
            "ইন্টালেকচুয়াল"
        ],
        "img": "https://i.ibb.co/j4SkCrz/Whats-App-Image-2024-08-07-at-10-56-36-AM.jpg",
        "popular": true
    },
    {
        "id": 2,
        "title": "শীতকাল",
        "category": "Current",
        "author": "Minhaz Uddin",
        "date_published": "2020-10-05",
        "content": "একটা সময় দেশে শীতকালে এতো ওয়াজ হতোনা, মেয়েরা এতো বোরখা পড়তোনা, অল্প বয়সে এতো এতো বিয়ের কালচারও ছিলোনা... এরপরেও দেশে  এতো রেইপ ছিলোনা। ইহুদি-নাসারাদের দেশে মেয়েরা এর চেয়ে অনেক নিরাপদ যতটা আমার ৯০% মুসলমানদের দেশে... এর কারন আওয়ামীলীগ না, মেয়েদের পোশাক না, দেশের বাড়ী কোন বিশেষ জেলায় হওয়াও না। এর কারন আমাদের শিক্ষা ব্যবস্থা। সকল উন্নত দেশের শিক্ষা ব্যবস্থায় সেক্স এডুকেশন আছে যেটা আমাদের নাই। সেক্স এডুকেশন মানে কিভাবে সেক্স করা লাগবে সেটা শেখানো নয়, বরং এটা শারিরীক শিক্ষার মতো.... যেনো একটা বাচ্চা তার বিপরীত লিংগ সম্পর্কে এমনকি তার নিজের লিংগ সম্পর্কেও নীল ছবি থেকে শিক্ষা না নিয়ে যেভাবে শেখা উচিৎ সেভাবে গুরুজনদের কাছ থেকে শেখে। সেক্স নিয়ে কথা না বলার এই উদ্ভট কালচার একটা সমাজে বলবত রেখে কিভাবে আপনারা জনসংখ্যার এই বিস্ফোরণ ঘটান সেটা ভেবে দেখেছেন কখনো?  যতদিন তরুন সমাজের সেক্স এডুকেশন এর দায়িত্ব পালন করবে ব্লু ফিল্ম.... ততদিন দেশে রেইপ এর কালচার চলতেই থাকবে। ব্লু ফিল্মের সাইট ব্লক করে লাভ নাই... কয়টা ভিপিএন বন্ধ করবেন? যৌনতা নিয়ে কথা বলেন, এটা জীন না যে বোতলের ভেতর বন্ধ করে রেখে দেবেন। আরেকটা বিষয় বলা ভালো, কেউ কেউ দেশে নারীদের নিরাপত্তার অভাবকে তুলনা করছেন মুক্তিযুদ্ধের সময়কার অবস্থার সাথে। মুক্তিযুদ্ধ এর ব্যপারে তারা কত কম জানে এটাই তার প্রমান। যুদ্ধে নারীরা কি পরিমান সাফার করেছিলো এটা মধুর ক্যান্টিন থেকে উদ্ধার হওয়া নারীদের লাশ কিংবা যুদ্ধের পর নারীদের এবোরশনের কাজ করা ডাক্তারদের জবান থেকে জেনে নেবেন। দেশের এক জেলার গ্যাংরেইপের ভিডিও দেখে অন্য জেলার মানুষদের সাধু ভাবার কারন নেই, ভিডিও ধারন করলে সকল পাশবিক আচরনই একইরকম মনে হতো। আপনার কি মনে হয় সিলেটের ঘটনা বা বি বাড়িয়ার ঘটনা এর চেয়ে তুলনামূলক কম পাশবিক? কাজেই রেসিজম, পলিটিক্স এসব মিশিয়ে নারীর নিরাপত্তার মূল সমস্যা থেকে দূরে সরবেননা। সরকারকে কঠোর অবস্থান নিয়ে এদের বিচারের মুখোমুখী করে অপরাধ প্রমান করে আইন অনুযায়ী সরবোচ্চ সাজা দিয়ে প্রমান করতে হবে দেশে আইনের শাসন আছে৷ আইমের শাসন প্রতিষ্ঠা না করে ক্রসফায়ার কোন সমাধান আনতে পারেনা এটা মাদকের বিরুদ্ধে অভিযানই প্রমানিত করেছে। ভালো থাকুক বাংলাদেশ...  অর্থনীতির পাশাপাশি সামাজিক, মানবিক উন্নয়নে গুরুত্ব দেয়া হোক....এর চেয়ে বেশী আর কিইবা চাওয়ার আছে!",
        "tags": [
            "ক্যান্টিন",
            "উন্নয়ন",
            "মাদক"
        ],
        "popular": true
    },
    {
        "id": 2,
        "title": "সম্মিলিত ছাত্র-জনতা ও নতুন অন্ত",
        "category": "Current",
        "author": "Minhaz Uddin",
        "date_published": "2024-08-05",
        "content": "সম্মিলিত ছাত্র-জনতা ও নতুন অন্ত:বর্তীকালীন সরকারের প্রতি আমাদের ৩০ দফা দাবী ও অনুরোধ: ১. মানুষের বিজয়কে হাইজ্যাক হতে দেবননা। আপনারা জাতীয় বীর। আপনারা শুধু বিজয়ীদের অভিভাবক নন বরং পরাজিতদেরও অভিভাবক। কাজেই দলমত নির্বিশেষে সবার নিরাপত্তা ও অধিকার নিশ্চিত করুন। বিশেষ করে সংখ্যালঘু সম্প্রদায়ের প্রতি খেয়াল রাখুন। ২. দ্রব্যমুল্য, জ্বালানী, বিদ্যুৎ ও গ্যাসের দাম কমান। কৃষকের ন্যায্যমূল্য নিশ্চিত করুন এবং মধ্যস্বত্বভোগিদের দৌরাত্ম কমাতে সেনাবাহিনীকে বাজার নিয়ন্ত্রণ ও পন্য সরবরাহের দায়িত্ব দিন। ঢাকা ওয়াশার এমডি বরখাস্ত করে পানির দাম কমিয়ে পানির মান বাড়ানোর জন্য দরকারী বিনিয়োগ করুন ও সবার জন্য বিশুদ্ধ পানির ব্যবস্থা করুন। রেল ও বিমানের সংস্কার করে সেবার মান বাড়ান। ৩. ভারতের সাথে তিস্তা চুক্তি, গঙ্গা পানি চুক্তি এবং অন্যান্য অভিন্ন নদীর পানির সুষ্ঠু বন্টন নিশ্চিত করুন। তিস্তা মহাপরিকল্পনা থেকে ভারতকে বাদ দিন। ৪. ভারতের সাথে ট্রানজিট চুক্তি পুনর্বিবেচনা করুন, শুধুমাত্র তখনই তাদের ট্রানজিট দিন যখন তারা আমাদের ট্রানজিট দেবে নেপাল ও ভুটানে। ৫. সীমান্ত হত্যা বন্ধে ভারতকে বাধ্য করুন, যদি সীমান্ত হত্যা বন্ধ না হয় তাহলে ভারতের উপর বানিজ্যিক নিষেধাজ্ঞা আরোপ করুন। ৬. সকল গুম-খুন-দখল-দূ্র্নীতির বিচারবিভাগীয় তদন্তের মাধ্যমে সুবিচার নিশ্চিত করুন। এমনকি যারা ৫ আগস্ট লুটপাট অগ্নিসংযোগ করেছে তাদেরও বিচার করুন। ৭. দেশ থেকে পাচার হয়ে যাওয়া টাকা ফেরত আনার ব্যাপারে বিভিন্ন দেশের সরকারের সাথে যোগাযোগ শুরু করুন। কালো টাকা সাদা করার সুযোগ বাতিল করে কালোটাকার মালিকদের বিচারের আওতায় আনুন। ৮. দেশপরিচালনা করুন সমতা ও ধর্মনিরপেক্ষতার ভিত্তিতে। সকলের সমান অধিকার নিশ্চিত করুন। আদিবাসীদের আদিবাসী বলুন ক্ষুদ্র নৃগোষ্ঠী নয়। হজ্জের প্যাকেজ নিম্নমধ্যবিত্তের নাগালের ভেতর আনুন এবং সৌদিয়ারবের কাছে বাংলাদেশের মানুষ এর জন্য কোটা বাড়ানোর দাবী করুন নইলে সৌদি থেকে তেল কিনবেননা। ৯. শিক্ষাব্যবস্থার সংস্কার করুন ইউরোপ/আমেরিকার শিক্ষাব্যবস্থা পর্যালোচনার মাধ্যমে। যেন একজন শিক্ষার্থী বিদেশে পড়তে আসার সময় তাকে ক্রেডিট টান্সফার করতে অসুবিধায় পড়তে না হয়। দেশ থেকে ব্রেনড্রেন হয়ে যাওয়া মেধাবীদের দেশে ফিরিয়ে এনে সম্মান ও সুযোগ দিন দেশ গঠনের জন্য। দেশের ইউনিভার্সিটিগুলোতে সেশন জট বিবেচনায় চাকরিতে যোগদানের বয়সসীমা ৩৫ করুন। ১০. স্বাস্থ্যখাতে সবচেয়ে বেশী বরাদ্দ দিয়ে এই খাতকে ঢেলে সাজান যেন চিকিৎসার জন্য মানুষকে বাইরের দেশে যেতে না হয়। আর সরকারি হাসপাতালের কেবিন থেকে টয়লেট সব প্রাইভেট হাসপাতালের চেয়েও উন্নত করুন। ১১. জীবনরক্ষাকারী সকল ঔষধের দাম কমিয়ে খেটে খাওয়া মানুষের হাতের নাগালে আনুন, বিশেষ করে ডায়বেটিস, হাইপ্রেসার, কিডনি, হার্ট, চোখ, লিভার এর  ঔষধের দাম কমান।  ১২. ছাত্র রাজনীতি নিষিদ্ধ করুন। শিক্ষাপ্রতিষ্ঠানে ছাত্র সংসদ থাকুক তাদের দাবী-দাওয়া পূরনের জন্য কিন্তু ছাত্রলীগ, ছাত্রদল, ছাত্রশিবিরসহ অন্য সব দলের ছাত্র সংগঠন নিষিদ্ধ করতে হবে। ১৩. সেনাবাহিনী, বিমান ও নৌবাহিনী , বিজিবি, পুলিশ ও আনসার বাহিনীর শক্তি বৃদ্ধি করুন। আমাদের যেন ভারত বা মিয়ানমারের বাহিনীর ভয়ে ভীত হতে না হয় সেজন্য আন্তর্জাতিক পরিমন্ডলে সমীহ করার মতো আমাদের বাহিনীগুলোকে শক্তিশালী করুন। ভারতের র বা পাকিস্তানের আই এস আই এর চেয়ে উন্নত করুন আমাদের গোয়েন্দা সংস্থাকে তবে মানুষের ফোনে আড়িপাতা বা দেশের মানুষকে নিয়ন্ত্রণে বাহিনীকে ব্যবহার যেন কেউ করতে না পারে সেই ব্যবস্থা নিন। ১৪. জামাতের উপর নিষেধাজ্ঞা তুলে দিন। নিষিদ্ধ দলের মানুষের আদর্শ পরিবর্তন হয়না বরং তারা আন্ডারগ্রাউন্ড হয়ে হরকাতুল জিহাদ বা এধরণের উগ্রবাদী হয়ে উঠতে পারে।তবে রাজনীতি করলেও তাদের অতীত বিবেচনায় এদের গাড়িতে যেন মন্ত্রী হিসেবে জাতীয় পতাকা না উঠে সেদিকে খেয়াল রাখুন। ১৫. আওয়ামীলিগ সরকারের আমলে করা খারাপ কাজ ও আইন বাতিল করে যেগুলো প্রয়োজনীয় সেগুলো দরকারে সংস্কার করে বলবত রাখুন। ১৬. শেখমুজিব, জিয়াউর রহমান, মাওলানা ভাসানী, এ কে ফজলুল হক, জাতীয় চারনেতাসহ যেসব নেতার বলীদানে আজকে আমরা বাংলাদেশ পেয়েছি সবার প্রাপ্য সম্মান নিশ্চিত করুন। মেয়ের পাপের ফল যেন পিতা ভোগ না করে এবং জয় বাংলা স্লোগানটি মুক্তিযুদ্ধের সময়ের স্লোগান এটিকে আওয়ামীলীগের দলীয় স্লোগান নয় বরং জাতীয় স্লোগান হিসেবে স্বীকৃতি দিন। ১৭. ট্রাফিক ব্যবস্থা সংস্কার করুন। আর কেউ যেন ট্রাফিক আইন না ভাংগে এবং দূর্ঘটনা না ঘটে সেটা নিশ্চিত করার জন্য ট্রাফিক সিস্টেম উন্নত করুন এবং কঠোর ট্রাফিক আইন প্রনয়ণ করুন। ১৮. যত্রতত্র ময়লা ফেলা ও এডিস মশার বংশবৃদ্ধি রোধে কঠোর আইন প্রনয়ণ করুন যেন মানুষ তার চারপাশ নোংরা করার আগে দুইবার ভাবে। সিংগাপুরে এধরনের আইন থাকায় সেখানে মানুষ যত্রতত্র ময়লা ফেলেনা। ১৯. সরকার র্নির্ধারিত ফি এর অতিরিক্ত কোন ডাক্তার, সরকারি অফিসার, পুলিশ বা যে কেউ কোন টাকা দাবী করলে এদের বরখাস্ত করে বিচারের মুখোমুখি করুন। কেউ কোন চাদা দাবী করলে তাকে ধরিয়ে দিন।সামাজিক যোগাযোগ মাধ্যমে তাকে ভাইরাল করে দিন। ২০. দুদকের সংস্কার করুন। দুদকের ক্ষমতা বাড়ানোর পাশাপাশি সংবিধানে উল্লেখিত ন্যায়পাল নিয়োগ করুন। ন্যায়পাল রাষ্ট্রের সর্বোচ্চ ব্যক্তিকেও যেন সততার প্রশ্নে জবাবদিহি করতে পারে এবং অপরাধ প্রমানের পর বিচারের মুখোমুখি করতে পারে তা নিশ্চিত করুন। ২৩. বিচারব্যবস্থার সংস্কার করুন, যেন বিচারক যেটা ন্যায় ও সঠিক তা কারো পরোয়া না করে নিরপেক্ষভাবে রায়ে লিখতে পারে তা নিশ্চিত করুন। কোন মামলা একবছরের বেশী চালানো যাবেনা, রায় বাস্তবায়ন করুন ১ বছরের ভেতরই। সাগর-রুনি হত্যা সহ সকল অমিমাংসিত মামলার রায় প্রকাশ করুন। ২৪. মতপ্রকাশের স্বাধীনতা নিশ্চিত করুন। দেশে যেকোন দল বা মতের মানুষকে মুক্তভাবে একে অন্যের সমালোচনা করার অধিকার দিন এমনকি সেই সমালোচনা আপনাদের বিরুদ্ধে গেলেও তাকে সাধুবাদ জানান।এটাই গনতন্ত্র। ২৫. দেশের জেলখানাগুলোতে মানবিক পরিবেশ নিশ্চিত করুন। বিনা বিচারে কাউকে আটক বা জেলে রাখার বিধান বতিল করুন। জেলখানার পরিবেশ এমন করুন যেন একজন অপরাধী সেখান থেকে সংশোধন হয়ে সমাজে ফিরে আসতে পারে। ২৬. দেশের মোবাইল/ইন্টারনেট সেবাদাতা প্রতিষ্ঠানগুলোকে প্রতিশ্রুত সেবা প্রদান করতে বাধ্য করুন। পরিপূর্ণ ফোরজি স্পীড নিশ্চিত করুন এবং দ্রুত ফাইভজী সেবা চালু করতে উদ্যোগ নিন। ২৭. প্রবাসীদের এয়ারপোর্টে হয়রানি বন্ধ করুন। প্রবাসীদের প্রাপ্য সম্মান নিশ্চিত করুন। বাংলাদেশের এম্বাসীগুলোকে জনবান্ধব করুন। এম্বাসীতে কোন প্রবাসী যেন হয়রানি না হয় সেদিকে খেয়াল রাখুন। ২৮. সিনেমায় সেন্সরবোর্ড বাতিল করুন এবং এই রুগ্ন শিল্পকে তার সোনালী অতীত ফিরিয়ে আনতে সবধরনের সহযোগিতা করুন। বিটিভির নিরপেক্ষতা ফিরিয়ে আনুন। বিটিভিতে প্রয়োজনীয় সংস্কার করে একে আন্তর্জাতিকমানে উন্নিত করুন।খেলাধুলায় মনোযোগ দিন, সবগুলো ফেডারেশনের দূর্নীতি তদন্ত করে বিশেষ করে পাপন আর কাজী সালাউদ্দিনসহ করাপ্টেড সব অফিসার বাদ দিয়ে প্রাক্তন খেলোয়াড়দের সুযোগ দিন। ২৯. রাজনীতিতে অবসরের সময়সীমা নির্ধারণ করে দিন ৬০ বছর। এর চেয়ে বেশী বয়সের কেউ রাজনীতি করতে পারবেনা ও কেউ ২ বারের বেশী প্রধানমন্ত্রী হতে পারবেনা এই বিধান সংবিধানে যুক্ত করুন। পাশাপাশি রাজনীতি করার জন্য ন্যুনতম গ্র‍্যাজুয়েশন/ব্যাচেলর পাশ করার বিধান প্রনয়ণ করুন। ৩০. গারমেন্টস ও চা শ্রমিকসহ দেশের সব শ্রমিকের ও শিক্ষকদের মজুরি বাড়ান। এই বাজারে তাদের সামান্য বেতনে সংসার চালানো দায়।",
        "popular": true
    }
]